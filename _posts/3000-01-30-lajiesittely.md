---
layout: post
title: Lajiesittely
header_image: fencing.jpg
---

Miekkailu on nopeatempoinen, sekä älyä että fysiikkaa haastava laji. Lajin perinteet ovat eurooppalaisessa kaksintaisteluperinteessä, mutta nykyisin se on moderni ja suosittu väkivallaton kamppailulaji. Miekkailijan käytökseen kuuluu aina vastustajan kunnioitus sekä pyrkimys voittaa vastustaja nopeudella, älyllä ja tekniikalla, ei niinkään voimalla.

Vaikka lajin perinteet ovat kaksintaistelussa on miekkailu hyvin turvallista. Ottelijat käyttävät kevlarista tehtyjä suojavarusteita ja miekat ovat taipuisia. Lisäksi miekkailun ja Säiläklubin säännöt kieltävät ankarasti hallitsemattoman tai vaarallisen miekkailun.

Miekkailu on Olympilaji jossa käydään otteluita kolmessa eri aselajissa: säilässä, floretissa ja kalvassa. Säiläklubilla käytetään seuran nimen mukaisesti säilää, koska se on lajeista nopein ja kiinnostavin. Säilä on myös monipuolisin ase, sillä se on ainoa ase jolla voi sekä pistää että lyödä. Osumat rekisteröidään sähköisen merkitsijälaitteen, miekkailuslangissa "aparaatin", avulla.

Urheilulajina säilämiekkailu vaatii monipuolisia ominaisuuksia. Puutteita joissain osa-alueissa voi kompensoida toisilla, joten laji sopii lähes kaikille. Liikkuminen suoritetaan mahdollisimman kevyesti ja nopeasti. Huippuunsa treenatun säilämiekkailijan liikkuminen on huikean dynaamista. Säilämiekkailun näyttävyydestä johtuen se on miekkailun lajeista hauskin harrastaa!

Tule mukaan oppimaan säilän salat.

<iframe width="960" height="540" src="//www.youtube.com/embed/Dr9q645buro?rel=0" frameborder="0" allowfullscreen></iframe>